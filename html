<html>

<body>
    
    <header><h1 >Моди майна</h1>
    <nav class="the">
<a href="#def">Для чого потрібні моди</a>
<br/>
<a href="#deef">Що таке Моди майна</a>
<br/>
<a href="#dim">Які відносини розробників оригінальної гри із "модоробами"?</a>
<br/>
<a href="#kr">Чи безпечні користувацькі доповнення для Minecraft?</a>
<br/>
<a href="#krd">Короткі інструкції по встановленню</a>
<br/>
<a href="#gui">Тепер для FORGE</a>
<br/>
<a href="#mortis">Встановлення модів</a>
<br/>
<a href="#medvedev">Що таке модпаки?</a>
        
         </nav>  
    </header>
<main>
<section class="one" id="deef"><h2>Що таке Моди майна</h2>
<p>Моди (скор. від "модифікації") - це користувацькі доповнення для гри, що розробляються без підтримки з боку оригінальних розробників і розповсюджуються здебільшого на безоплатній основі. У майнкрафт за допомогою модів до гри додають нові предмети, мобів чи блоки, проте деякі моди змінюють лише інтерфейс, додаючи, наприклад, мінімапу чи змінюючи вигляд прицілу.</p><img src="https://godlike.host/wp-content/uploads/2023/04/1123332-1-1000x556.png.webp">

<p>Для розробки якісних модів потрібне принаймні базове розуміння програмування, а також не зайвими будуть навички з 3D моделювання і розуміння механік гри, однак за допомогою спеціального програмного забезпечення можливо створювати прості моди навіть не маючи цих знань та навичок.
Встановлення модів зазвичай відбувається за допомогою так званих mod launcher-ів, або напряму у теці minecraft/mods.</p>
 </section>
<section class="two" id="def"><h2>Для чого потрібні модифікації у Minecraft?</h2>
<p>Як вже було зазначено вище, моди додають нові предмети, мобів чи блоки, але на цьому їх функціонал не закінчується. Якщо поділити моди на три умовні групи, то ми отримаємо технічні моди, контентні й моди інтерфейсу.</p>
<p>Технічні моди - це здебільшого моди оптимізації. За допомогою цих модів, можливо покращити свій FPS, або навпаки збільшити промальовку якщо ваш ПК достатньо потужний для цього. Деякі з цих модів збільшують кількість налаштувань світу, і, наприклад, дають можливість змінити кількість монстрів, чи тварин тощо. До технічних модів також можна віднести й бібліотеки, це тип модифікацій, який не додає ніякого контенту, але використовується іншими модами для їх належної роботи.</p><img src="https://godlike.host/wp-content/uploads/2023/04/a-1536x114.png.webp">
<p>Контентні моди - найпоширеніший і найпопулярніший вид модифікацій для майнкрафту. Вони додають до гри нові механіки, інструменти, біоми, монстрів, босів, виміри, тварин, рослин, а іноді навіть змінюють геймплей і сеттинг оригінальної гри до невпізнаваності, переносячи гравця до всесвітів фільмів, книг, інших ігор. Особливо великі контентні моди називають також "глобальними", зазвичай "глобальний" мод може містити в собі набагато більше контенту, ніж оригінальна гра.</p><img src="https://godlike.host/wp-content/uploads/2023/04/aa-1536x114.png.webp">
<p>Моди інтерфейсу - це невеликі за розміром модифікації, які змінюють лише інтерфейс, чи його елементи. Найяскравішими прикладами таких модів є всім відомі мінімапи. Але моди інтерфейсу також можуть додавати індикатори здоров'я для монстрів, відображати на екрані статус міцності броні чи змінювати панель інструментів. </p><img src="https://godlike.host/wp-content/uploads/2023/04/aaa-1536x114.png.webp">
<p>Крім того, моди поділяються на серверні й клієнтські. Серверні моди, це моди які при грі у мультиплеєрі мають бути встановлені та на серверній частині, і на клієнтський. Клієнтські моди достатньо встановити лише на клієнт. Зазвичай більшість контентних модів - серверні, а технічні моди та моди інтерфейсу, як правило, клієнтські. </p>
</section>
<section class="three" id="dim"><h2>Які відносини розробників оригінальної гри із "модоробами"?</h2>
<p>Враховуючи усі переваги модів над оригінальною грою, виникає питання : "А що розробники оригіналу? Як Mojang реагують на це?". </p>
<p>Для розробників оригінальної гри, наявність величезної кількості "модоробів" і просто любителів модифікацій дуже вигідна. Адже спільнота модерів підтримує інтерес до гри, і розкриває її по новому десятки разів, утримуючи гравців у ній. </p>
<p>Mojang зробили майнкрафт простором для творчості, і це точно грає їм на руку, адже майнкрафт до сьогодні тримається у топах продажів ігор. </p>
 </section>
 <section class="four" id="kr"><h2>Чи безпечні користувацькі доповнення для Minecraft?</h2></section>
 <p>Файли модифікацій, можуть бути небезпечними для вашого комп'ютера, клієнту чи ігрового світу, якщо були завантажені з ненадійних джерел. Тому для завантаження модів рекомендовано використовувати лише перевірені сайти. "Битий" мод може зламати ваш ігровий світ, і при його видаленні зі збірки світ перестане запускатися. Також велика кількість модів на клієнті може перенавантажити ваш ПК, якщо він не надто потужний. </p>
 <section class="five" id="krd"><h2>Короткі інструкції по встановленню</h2>
 <p>Для того, щоб модифікувати свій клієнт майнкрафту, для початку потрібно визначитися із рушієм. Наразі є два популярних рушії для модів це Forge і Fabric. Для гравця різниці між ними майже немає, але розробники модів поступово все більше надають перевагу Fabric, оскільки портувати модифікації написані для Fabric на нові версії гри значно простіше. Але Forge за набагато довший термін існування зібрав величезну бібліотеку модів, кількість яких перевищує кількість модів для Fabric у багато разів. </p>
 <p>Після вибору рушія потрібно встановити його на ваш клієнт гри. Незалежно від вашого вибору, процес інсталяції рушія майже однаковий. </p>
 <h2 class="tt">CAUTION

Моди створені для Forge не працюватимуть на Fabric і навпаки!</h2>
<p>Fabric </p>
<p>1.Заходимо на офіційний сайт розробників рушія і завантажуємо інсталятор, а також Fabric API - це мод-бібліотека який використовується більшістю модів на Fabric. </p><img src="https://godlike.host/wp-content/uploads/2023/04/m1.jpg.webp">
<p>2.Запускаємо fabric-installer.exe й обираємо інсталяцію на Client (1), потім обираємо потрібну вам версію гри (2), шлях до вашої теки із грою (3), для того, щоб створити окремий профіль ставимо пташечку у віконці (4), і натискаємо кнопку "Install" для початку встановлення (5).</p><img src="https://godlike.host/wp-content/uploads/2023/04/m2.jpg.webp">
<p>3.Якщо інсталяція пройшла успішно, ми отримаємо ось таке повідомлення (1). Тепер нам потрібно встановити Fabric API, попередньо завантаживши його потрібну версію (відповідно до версії гри). Після цього файл fabric-api.jar (2) потрібно помістити у вашу новостворену теку mods що знаходиться у.minecraft (3). У вашому лаунчері оберіть версію fabric-loader, яка повинна була там з'явитися (4).</p><img src="https://godlike.host/wp-content/uploads/2023/04/m3.jpg.webp">
<p>4.Якщо все було зроблено правильно, то при запуску майнкрафту, у лівому нижньому куті головного меню ви побачите напис Fabric (modded). Це означатиме, що Fabric було успішно встановлено.</p><img src="http://godlike.host/wp-content/uploads/2023/05/m4.jpg">
<p>Fabric встановлено!</p>
<section class="six" id="gui"><h2>Тепер для FORGE</h2>
<p>1.Заходимо на офіційний сайт розробника рушія, і завантажуємо інсталятор, відразу обирайте потрібну версію гри. Радимо обирати "recommended" версію, адже вона більш стабільна.</p><img src="https://godlike.host/wp-content/uploads/2023/05/m5.jpg.webp">
<p>2.Запускаємо завантажений інсталятор forge-installer.jar (1). Обираємо "Client" (2), тека де у вас знаходиться гра (3), і натискаємо "ОК". Якщо інсталяція пройшла успішно, у вас з'явиться відповідне повідомлення (4). Заходимо у ваш лаунчер і обираємо версію гри forge (5).</p><img src="https://godlike.host/wp-content/uploads/2023/04/m6.jpg.webp">
<p>3.Якщо все було зроблено правильно, у лівому нижньому куті з'явиться напис Forge, а у меню кнопка "Mods".</p><img src="http://godlike.host/wp-content/uploads/2023/05/m7.jpg">
<h2>Forge встановлено!</h2>
</section>
<section class="sevka" id="mortis"><h2>Встановлення модів </h2>
<p>Для встановлення модів існують спеціальні програми mod-launcher-и, наприклад лаунчер від CurseForge. Інший метод встановлення модів це переміщення їх у теці mods вручну, у такому випадку, керувати вашими модами буде не так зручно, як із лаунчером, але це набагато простіший спосіб.

Більшість файлів модів має формат .jar (1), перемістіть файл моду до теки mods (2), що знаходиться у теці .minecraft. Після цього запускайте ваш клієнт. Створіть світ із читами, і перевірте, чи працюють встановлені моди належним чином. Якщо під час запуску модифікованого клієнта, у вас виникають помилки, уважно прочитайте інструкції по встановленню ваших модів, адже деякі моди можуть потребувати бібліотек, чи інших модів, для належної роботи.</p><img src="https://godlike.host/wp-content/uploads/2023/04/m8.jpg.webp">
<p>Щоб видалити моди - просто видаліть їх .jar файли з тека mods, але врахуйте, що світ створений з модами, може не працювати без них.</p>
<section class="vit" id="medvedev"><h2>Що таке модпаки?</h2>
<p>Модпаки (від англ. modpack) - це готові збірки модів, зазвичай від різних розробників, але у певній спільній тематиці, які оптимізовані для спільної роботи. Це зручний спосіб завантаження модів, для людей які самі не дуже добре розбираються у модах, чи не мають бажання власноруч підбирати та витрачати на це час</p>
<p>Грати з модами у майнкрафт - це надзвичайно цікаво, і цей досвід неодмінно варто спробувати розділити із друзями. За допомогою нашого сервісу Godlike Hosting, ви можете створити власний сервер із модами. А служба підтримки Godlike завжди радо проконсультує вас стосовно усіх нюансів, що виникатимуть у вас при грі з модами!</p>
</section>
</section>
 </section>
</main>
<footer><a href="https://www.curseforge.com/minecraft/search?page=1&pageSize=20&sortBy=relevancy&class=mc-mods">ПОСИЛАННЯ НА САЙТ ДЛЯ СКАЧУВАННЯ МОДІВ</a> </footer>
</body>
</html>
